
Search...
  Go
AhabanzaAbo turi boIntitiUrurimiUmucoInyandikoSerivisiAmatangazoGusaba uburenganziraIPPIS
ISHAMI RY’URURIMI: Ubushakashatsi, Kurengera no Guteza Imbere Ururimi

Ishami ry’Ururimi ni rimwe mu mashami y’Ubushakashatsi abiri y’ Ubunyamabanga Nshingwabikorwa bw’Inteko Nyarwanda y’Ururimi n’Umuco rishinzwe gushyira mu bikorwa imigambi yose yerekeye ururimi, rikurikije imirongo ngenderwaho itangwa n’Inama Rusange y’Inteko Nyarwanda y’Ururimi n’Umuco.
Imiterere
Ishami ry’Ururimi rigizwe n’Umuyobozi w’Ururimi ari na we urikuriye, hamwe n’abashakashatsi 7 bari mu myanya y’imirimo ikurikira:
1.    Umushakashatsi Ushinzwe Ihinduranyandiko, Isemura n’Ubwanditsi
2.    Umushakashatsi Ushinzwe Ubuvanganzo Nyemvugo
3.    Umushakashatsi Ushinzwe Gusesengura, Kuboneza Ururimi n’Itunganyandimi
4.    Umushakashatsi Ushinzwe Ururimi na Interineti
5.    Umushakashatsi Ushinzwe Ubuvanganzo Nyandiko
6.    Umushakashatsi Ushinzwe Ubwanditsi bw’Inkoranyamagambo
7.    Umushakashatsi Ushinzwe Iyigandimi nyamuryango
Intego n’imigambi
Inteko Nyarwanda y’Ururimi n’Umuco yamaze gutegura igenamigambi ry’imyaka 5 (2012-2017) rigamije kuyifasha kugera ku ntego nyamukuru zayo rimimo gusigasira no guteza imbere ururimi rw’Ikinyarwanda. Intego n’imigambi by’Inteko Nyarwanda y’Ururimi n’Umuco byerekeranye n’ururimi Ishami ry’Ururimi rishinzwe gushyira mu bikorwa mu gihe cy’imyaka itanu kuva mu wa 2012 kugeza mu wa 2017 bikubiye mu ngingo zikurikira:
Intego ya 1: Kurengera no guteza imbere ururimi rw’Ikinyarwanda
-    Kuboneza imyandikire y’ikinyarwanda;
-    Gukora ubukangurambaga ku banyamakuru, abayobozi, urubyiruko, imiryango mu bijyanye n’imikoreshereze y’ururimi rw’Ikinyarwanda.
-    Kugira uruhare mu ishyirwaho ry’imirongo ngenderwaho igenga imikoreshereze y’indimi mu Rwanda n’ishyirwa mu bikorwa ryayo;
-    Guteza imbere Ikinyarwanda mu Rwanda no mu mahanga hifashishijwe ikoranabuhanga;
-    Gutegura no kwizihiza Umunsi Mpuzamahanga w’Ururimi Kavukire buri mwaka;
-    Guteza imbere ibikorwa bijyanye n’inganda z’indimi (inkoranyamagambo, ubusemuzi, ubuhinduzi bw’indimi, ubwanditsi, porogaramu za mudasobwa, n’ibindi);
-    Gushinga Inzu y’Ubwanditsi y’Inteko Nyarwanda y’Ururimi n’Umuco.
Intego ya 2: Gusesengura ururimi rw’Ikinyarwanda mu ngingo zarwo zose
-    Kugaragaza imiterere y’ururimi rw’Ikinyarwanda,
-    Kugaragaza ibibazo biri mu myandikire y’ururimi rw’Ikinyarwanda;
-    Kugaragaza ibibazo biri mu mivugire y’ururimi rw’Ikinyarwanda;
-    Kugaragaza ibibazo biri mu misomere y’ururimi rw’Ikinyarwanda
-    Kugaragaza ibibazo biri mu myumvire y’ururimi rw’Ikinyarwanda
-    Gukora ubushakashatsi ku mwanya w’Ikinyarwanda mu karere no mu rwego mpuzamahanga;
-    Kugaragaza inyandiko zakozwe ku rurimi rw’Ikinyarwanda zitakiboneka ku isoko;
-    Gukusanya inyandiko zanditswe mu Kinyarwanda ku rurimi rw’Ikinyarwanda;
-    Gukusanya inyandiko zanditswe mu ndimi z’amahanga ku rurimi rw’Ikinyarwanda;
Intego ya 3: Gushima ibikorwa by’ikirenga mu rwego rw’ururimi rw’Ikinyarwanda
-    Kugena ibipimo ngenderwaho mu kwemeza ibikorwa by’indashyikirwa ku rurimi rw’Ikinyarwanda;
-    Gushyiraho Igihembo cy’Akademi cy’ibikorwa by’indashyikirwa ku rurimi rw’Ikinyarwanda;
Intego ya 4: Gutanga inama ibisabwe cyangwa ibyibwirije mu byerekeye ururimi rw’Ikinyarwanda
-    Gukurikirana no kugenzura gahunda z’ubushakashatsi zerekeranye n’iterambere ry’ururimi rw’ikinyarwanda mu rwego rwo gutanga inama;
-    Kugira inama igihe cyose bibaye ngombwa abakoresha ibitaramo n’ibiganiro mbwirwaruhame ko bagomba gushaka abantu basobanukiwe neza imikoreshereze y’ikinyarwanda.
-    Gutanga inama zigamije kugena uburyo buboneye bwo kurengera ubuhanzi n’ubuvanganzo;
Intego ya 5: Gufata ibyemezo ku byerekeye ururimi rw’Ikinyarwanda 
-    Kwemeza imikoreshereze ikwiye y’Ikinyarwanda;
-    Gufata ibyemezo bigamije kurinda ko indimishami z’Ikinyarwanda zazimira
Intego ya 6: Gukungahaza Ikinyarwanda ku buryo gikoreshwa mu bumenyi bw’ingeri zose;
-    Kwandika Inkoranya zinyuranye
-    Gukusanya  amuga ariho mu nzego zitandukanye z’imirimo
-    Guhimba amuga mashya;
-    Kwandika ibitabo bitandukanye ku buvanganzo n’ikibonezamvugo by’Ikinyarwanda;
Intego ya 7: Gukorana n’izindi nzego zihuje inshingano n’Inteko zo mu gihugu, mu rwego rw’akarere cyangwa mpuzamahanga
-    Kumenya, kumenyana no gukorana n’inzego zo mu gihugu, mu rwego rw’akarere cyangwa mpuzamahanga zififite mu nshingano zazo ururimi.


ABAFATANYABIKORWA
MINISPOC
CHENO
INMR

ABO TURIBO

Hari hashize igihe kirekire Abanyarwanda b’ingeri zitandukanye, abato n’abakuru, bifuza ko habaho urwego rw’Igihugu rwita, by’umwihariko, ku Ururimi, Umuco, n’Amateka by’u Rwanda. 

Babigaragaje cyane cyane igihe Komisiyo yari ishinzwe gutegura Itegeko Nshinga yazengurukaga Igihugu ibaza abaturage ibyo bashaka ko byashyirwa muri iryo tegeko risumba ayandi muri Repubulika y’u Rwanda. Barushijeho kubyerekana muri Referendumu bemeza Itegeko Nshinga rya Repubulika y’u Rwanda ryo kuwa 04 Kamena 2003, nk’uko ryavuguruwe kugeza ubu, harimo ingingo ya 50 n’iya 51, imwe ishyiraho Inteko Nyarwanda y’Ururimi n’Umuco, indi yerekana inshingano za Leta zo kurengera imigenzo myiza gakondo n’umuco w’Igihugu. 

Nk’uko biteganywa n’iyo ngingo ya 50, Itegeko n°01/2010 ryo kuwa 29/01/2010, ryasohotse ryunganira Itegeko Nshinga, rigena Inshingano, Imiterere n’Imikorere by’Inteko. 

Italiki ya 7 Ukuboza 2011, Inama y’Abaminisitiri yashyizeho Umunyamabanga Nshingwabikorwa w’Inteko. 

Nk’uko biteganywa n’ingingo ya 25 y’iri tegeko, Iteka rya Perezida n°24/ 01 ryo kuwa 09 Nyakanga 2012, dusanga  mu Igazeti ya Leta ya Repubulika y’u Rwanda yo ku wa 27 Nyakanga 2012, ryashyizeho Intiti 15 zigize Inama Rusange y’Inteko, bamaze kwemezwa n’Umutwe wa Sena wari wabashyikirijwe n’Inama y’Abanisitiri yo 7 Ukuboza 2011.  


CNLG
NIC
MINALOC
MINEDUC
NURC