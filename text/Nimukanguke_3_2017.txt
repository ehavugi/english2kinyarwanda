Nimukanguke! No. 3 2017
Ese koko Bibiliya
YATURUTSE KU MANA?
ABAHAMYA BAYEHOVA: O.R.T.J.
B.P. 529 Kigali Rwanda. Niba wifuza urutonde rwuzuye
rwa za aderesi, jya kuri www.jw.org/rw/aderesi.
Awake! (ISSN 0005-237X) Issue 3 June 2017 is published bimonthly by Watchtower Bible and Tract Society of New York, Inc.;
L. Weaver, Jr., President; G. F. Simonis, Secretary-Treasurer; 1000 Red Mills Road, Wallkill, NY 12589-3299, and printed by
Watch Tower Bible and Tract Society of South Africa NPC, 1 Robert Broom Drive East, Rangeview, Krugersdorp, 1739.
 2017 Watch Tower Bible and Tract Society of Pennsylvania. Printed in South Africa.
Nimukanguke!
Vol. 98, No. 3 / Bimonthly / KINYARWANDA Buri nomero isohoka ari amagazeti: 60.240,000. Mu ndimi 117
Iyi gazeti ntigomba kugurishwa. Kuyandika biri mu bigize umurimo wo kwigisha Bibiliya
ku isi hose, kandi ushyigikiwe n’impano zitangwa ku bushake. Niba wifuza gutanga impano,
jya kuri www.jw.org/rw.
Uretse aho byagaragajwe ukundi, imirongo yose yakuwe muri Bibiliyay ikoresha ururimi ruhuje n’igihe tugezemo
yitwa Bibiliya—Ubuhinduzi bw’isi nshya.
Ese wifuza guhabwa ibindi bisobanuro
cyangwa kwiga Bibiliya ku buntu?
Jya kuri www.jw.org/rw cyangwa
utwandikire ukoresheje aderesi ikurikira:
Ese Bibiliya yavuye ku Mana
cyangwa ni igitabo kirimo
ibitekerezo by’abantu?
Iyi gazeti ya “Nimukanguke!” irimo
ibintu bitatu byemeza ko Bibiliya
yaturutse ku Mana.
3 INGINGO Y’IBANZE
Ese koko Bibiliya ‘yahumetswe
n’Imana?’
IBINDI
8 INAMA ZIGENEWE UMURYANGO
Akamaro ko gutoza abana imirimo
10 Ese dufite ubundi bwonko mu nda?
12 IKIGANIRO
Umuhanga mu bya mudasobwa
asobanura imyizerere ye
14 ICYO BIBILIYA IBIVUGAHO
Abamarayika
16 ESE BYARAREMWE?
Ubwoya budasanzwe bw’agasimba
ko mu nyanja
sREBA IBINDI KURI INTERINETI
VIDEWO
VIDEWO ZISHUSHANYIJE
Nakora iki ngo mpabwe
umudendezo?
Ushobora kuba wumva ko ababyeyi bawe
bagombye kugufata nk’umuntu mukuru,
ariko ntibabikora. Wakora iki ngo
bakugirire icyizere?
(Reba ahanditse ngo INYIGISHO ZA BIBILIYA ˛
URUBYIRUKO)
INYIGISHO ZA BIBILIYA
Umwanditsi wa Bibiliya ni nde?
Ese niba Bibiliya yaranditswe n’abantu
yakwitwa Ijambo ry’Imana?
(Reba INYIGISHO ZA BIBILIYA ˛ VIDEWO, ahanditse
ngo BIBILIYA)
w
r
w
r
ESE wemera ko Bibiliya yaturutse ku Mana?
Cyangwa utekereza ko ari igitabo kirimo ibitekerezo
by’abantu?
Haracyari impaka kuri icyo kibazo ndetse
no mu bantu bavuga ko ari Abakristo. Urugero,
ubushakashatsi bwakozwemumwaka
wa 2014 muri Amerika, bwagaragaje ko hari
abantu benshi bavuga ko ari Abakristo bemera
ko “Bibiliya yavuye ku Mana.” Icyakora
umuntu 1 kuri 5 babajijwe, yavuze ko Bibiliya
ari igitabo cya kera kirimo imigani,
amateka n’ibitekerezo byanditswe n’abantu.
Ibyo bituma abantu bibaza niba koko Bibiliya
‘yarahumetswe’ n’Imana.—2 Timoteyo 3:16.
KUBA BIBILIYA ‘YARAHUMETSWE’
BISOBANURA IKI?
Bibiliya igizwe n’ibitabo bito 66, bikaba
byaranditswe n’abantu bagera kuri 40 mu
gihe cy’imyaka igera ku 1.600. Ariko se
niba Bibiliya yaranditswe n’abantu, bishoboka
bite ko yaba ‘yarahumetswe n’Imana?’
Muri make, kuba ‘yarahumetswe n’Imana’ bisobanura
ko ibiyanditsemo byaturutse ku
Mana. Bibiliya igira iti “abantu bavugaga
ibyavaga ku Mana, kuko babaga bayobowe
n’umwuka wera” (2 Petero 1:21). Mu yandi
magambo, Imana yakoresheje umwuka wera,
igeza ubutumwa bwayo ku banditse Bibiliya.
Ibyo byagereranywa n’umuyobozi ubwira
umwanditsi we ibyo yandika mu ibaruwa. Iyo
baruwa ntiba ari iy’umwanditsi, ahubwo iba
ari iy’umuyobozi wamubwiye ibyo yandika.
Bamwe mu banditse Bibiliya bumvise ubutumwa
buva ku Mana babubwiwe n’umumarayika.
Abandi Imana yagiye ibubabwira
mu iyerekwa. Hari n’abo Imana yagiye iha
ubwo butumwa binyuze mu nzozi. Nubwo
hari abo Imana yagiye ireka bakandika ubutumwa
bwayo bakoresheje amagambo yabo,
hari n’abo yibwiriye amagambo bagomba
kwandika. Buri gihe abantu bandikaga ibyo
Imana yababwiye, aho kwandika ibyo
bashatse.
Twakwemezwa n’iki ko Imana ari yo yahumekeye
abanditse Bibiliya? Reka turebe ibintu
bitatu byemeza ko Bibiliya yaturutse ku
Mana.
INGINGO Y’ IBANZE
ESE KOKO BIBILIYA ‘yahumetswe n’Imana?’
Ivuga ukuri
mu birebana
na siyansi
NUBWO Bibiliya atari igitabo cya siyansi, iyo
ivuga ibirebana n’ubumenyi bw’isi ibivuga uko
biri. Reka dusuzume ibyo ivuga ku birebana
n’imvura n’uko umwana akurira mu nda.
UKO IMVURA IGWA
Bibiliya igira iti “[Imana] izamura ibitonyanga
by’amazi, hanyuma bikayungururwa,
bikavamo imvura itanga igihu cyayo,
kugira ngo ibicu bijojobe amazi.”—Yobu 36:
27, 28.
Bibiliya ivuga ko kugira ngo imvura
igwe habanza kubaho ibintu bitatu by’ingenzi.
Imana ni yo yaremye izuba. Iyo rirashe
ku “mazi,” ayo mazi (1) ahinduka umwuka,
(2) uwo mwuka ukazamuka, ukavamo ibicu biremereye,
na byo bigahiduka ibitonyanga
bibyara (3) imvura. Nomuri iki gihe, abahanga
mu iteganyagihe ntibasobanukiwe
neza ibijyanye n’imvura. Igishishikaje ni uko
Bibiliya ibaza iti “none se ni nde wasobanukirwa
uko ibicu bikwira hose” (Yobu 36:29)?
Icyakora Umuremyi, kuko ari we usobanukiwe
iby’umwikubo w’amazi, yabibwiye umwanditsi
w’umuntu maze abyandika uko biri. Ibyo yabikoze
mbere cyane y’uko abahanga muri siyansi
babisobanura.
UKO UMWANA AKURIRA MU NDA
Umwanditsi wa Bibiliya witwa Dawidi
yaravuze ati ‘amaso yawe yabonye urusoro
rwanjye, mu gitabo cyawe hari handitswemo
ingingo zarwo zose’ (Zaburi 139:16). Dawidi
yasobanuye mu mvugo y’ubusizi uko urusoro
rukura rukurikije amabwiriza ari mu “gitabo.”
Igitangaje ni uko hashize imyaka 3.000
byanditswe.
Ahagana mu mwaka wa 1860, ni bwo
umuhanga mu binyabuzima wo muri Otirishiya
witwa Gregor Mendel yavumbuye amahame
y’ibanze agenga imyororokere. Muri
Mata 2003 ni bwo abahanga bakoze ubushakashatsi
kuri ADN, ari na yo ibamo amakuru
yose agenga ubuzima bw’umuntu. Abahanga
muri siyansi bavuze ko amakuru yo muri ADN
yanditse neza nk’inkoranyamagambo irimo
amagambo atondetse uhereye ku nyuguti ya
mbere ukagera ku ya nyuma. Ayo magambo
twayagereranya n’amakuru agaragaza uko
umuntu azaba ateye. Ingingo z’umubiri, urugero
nk’ubwonko, umutima, ibihaha amaguru
n’amaboko, zigenda zirema buhoro buhoro,
hakurikijwe igihe cyagenwe n’ayo makuru.
Ni yo mpamvu abahanga muri siyansi bagereranyije
ADN n’“igitabo cy’ubuzima.” None se
ko Dawidi yabyanditse muri Bibiliya nta kwibeshya,
yabibwiwe n’iki? Yaravuze ati
“umwuka waYehova ni wo wavugaga binyuze
kuri jye, kandi ijambo rye ryari ku rurimi
rwanjye.”—2 Samweli 23:2.
 Bibiliya igaragaza ko izina ry’Imana ari Yehova.—Zaburi
83:18.
BIBILIYA ivuga ukuri
muri byose
UKO IMVURA IGWA
Nimukanguke! No. 3 2017 5
Ivuga iby’igihe kizaza
nta kwibeshya
KUMENYA igihe ubwami runaka buzatangirira
gutegeka cyangwa igihe buzaviraho, uko bizakorwa
n’urugero bizakorwamo, biragoye
kandi bisa n’ibidashoboka. Nyamara Bibiliya
yagiye ivuga mbere y’igihe uko imigi ikomeye
yari kurimbuka, ikanasobanura neza uko bizagenda.
Reka dusuzume ingero ebyiri gusa.
IRIMBUKA RYA BABULONI
Babuloni yari umurwa mukuru w’ubwami
bukomeye bwategekaga ibihugu byo mu burengerazuba
bwa Aziya, ubu hakaba hashize ibinyejana
byinshi. Hari igihe uwo mugi wari munini
kuruta indi ku isi hose. Icyakora Imana
yahumekeye umwanditsi wa Bibiliya witwa
Yesaya, avuga ko Kuro ari we wari kuzarimbura
Babuloni ntiyongere guturwa, kandi
yabivuze hasigaye imyaka 200 ngo bisohore
(Yesaya 13:17-20; 44:27, 28; 45:1, 2). Ese
koko byarabaye?
Mu ijoro ryo mu kwezi k’Ukwakira 539
Mbere ya Yesu, Kuro Mukuru yigaruriye Babuloni.
Icyo gihe, imiyoboro yajyanaga amazi mu
turere tweraga cyane twari dukikije uwo mugi,
yari yaratangiye gukama kubera ko ititabwagaho.
Mu mwaka wa 200, uwo mugi
wari warabaye amatongo kandi na n’ubu
uracyari amatongo. Nk’uko Bibiliya yari
yarabihanuye, Babuloni yahindutse “umwirare
yose uko yakabaye.”—Yeremiya 50:13.
None se ibyo bintu uwo mwanditsi wa
Bibiliya yavuze bitaraba, yabibwiwe n’iki? Bibiliya
ivuga ko ari ‘urubanza Babuloni yaciriwe,
Yesaya mwene Amosi yabonye mu iyerekwa.’
—Yesaya 13:1.
NINEVE ‘IZAHINDUKA NK’UBUTAYU’
Nineve yari umurwa mukuru w’ubwami bwa
Ashuri, kandi yarimo inyubako zihambaye.
Uwo mu mugi warimo imihanda minini, ubusitani
bwiza, insengero n’ingoro z’ibwami nini
cyane. Icyakora umuhanuzi Zefaniya yahanuye
ko uwo mugi mwiza cyane wari ‘guhinduka
nk’ubutayu.’—Zefaniya 2:13-15.
Nineve yaje kurimburwa n’ingabo zishyize
hamwe z’Abanyababuloni n’Abamedi, mu kinyejana
cya karindwi Mbere ya Yesu. Hari igitabo
cyavuze ko uwo mugi umaze gutsindwa,
“wamaze imyaka 2.500 waribagiranye.” Hashize
igihe kinini abantu bibaza niba Nineve
yarabayeho. Mu kinyejana cya 19 ni bwo
abashakashatsi bavumbuye amatongo y’umugi
wa Nineve. Muri iki gihe ahahoze uwo
mugi haragenda harushaho kuba habi kandi
huzuye ubugizi bwa nabi. Ibyo byatumye Ikigo
Gishinzwe Umutungo Kamere w’Isi kivuga ko
“amatongo ya Nineve ashobora kutazongera
guturwa ukundi.”
None se Zefaniya yamenye ate ibyari
kuzaba kuri Nineve? Yarivugiye ati ‘Ijambo rya
Yehova ryanjeho.’—Zefaniya 1:1.
AMATEKA
UKO UMWANA
AKURIRA MU NDA
Isubiza ibibazo
dukunze kwibaza
BIBILIYA isubiza neza ibibazo dukunze
kwibaza. Reka turebe ingero.
KUKI ISI YUZUYE IBIBI N’IMIBABARO?
Ibibi n’imibabaro bikunze kuvugwa mu
Byanditswe. Dore icyo Bibiliya ibivugaho:
1. “Umuntu yagiye ategeka undi amugirira
nabi.”—Umubwiriza 8:9.
Abategetsi bamunzwe na ruswa kandi
badashoboye, bateye abantu imibabaro
myinshi.
2. “Ibihe n’ibigwirira abantu bibageraho
bose.”—Umubwiriza 9:11.
Ibyago bitera bidateguje. Urugero, uburwayi
impanuka n’ibiza bishobora kugera
kuri buri wese, igihe icyo ari cyo
cyose n’aho yaba ari hose.
3. “Icyaha cyinjiye mu isi binyuze kumuntu
umwe, n’urupfu rwinjira mu isi binyuze
ku cyaha.”—Abaroma 5:12.
Umugabo n’umugore ba mbere baremwe
batunganye kandi urupfu ntirwabagaho.
“Icyaha cyinjiye mu isi” igihe
abo bantu basuzuguraga Umuremyi
wabo.
Bibiliya isobanura impamvu duhura n’imibabaro.
Ariko nanone ivuga ko Imana
izakuraho ibibi. Itanga isezerano rigira riti
“izahanagura amarira yose ku maso yabo,
kandi urupfu ntiruzabaho ukundi, kandi
kuboroga cyangwa gutaka cyangwa
kubabara ntibizabaho ukundi.”—Ibyahishuwe
21:3, 4.
BIGENDA BITE IYO UMUNTU APFUYE?
Bibiliya itubwira ko iyo umuntu apfuye
biba birangiye; nta kintu yakora. Mu Mubwiriza
9:5, hagira hati “kuko abazima
bazi ko bazapfa, ariko abapfuye bo nta
cyo bakizi.” Iyo umuntu apfuye “ibitekerezo
bye birashira” (Zaburi 146:4). Ubwo
rero, iyo umuntu apfuye ingingo z’umubiri
we zose zikorana n’ubwonko, hakubiyemo
ibyumviro byacu, ntizongera gukora. Ni yo
mpamvu iyo umuntu apfuye adashobora
kugira icyo akora cyangwa ngo atekereze.
Bibiliya itubwira uko bigenda iyo
umuntu apfuye kandi ikaduha ibyiringiro
by’uko abapfuye bazazuka.—Hoseya 13:
14; Yohana 11:11-14.
INTEGO Y’UBUZIMA NI IYIHE?
Bibiliya ivuga ko Yehova Imana yaremye
umugabo n’umugore ba mbere (Intangiriro
1:27). Ni yo mpamvu umuntu wa mbere
ari we Adamu yitwaga “umwana
Nimukanguke! No. 3 2017 7
w’Imana” (Luka 3:38). Umuntu yaremewe
kugirana ubucuti na Se wo mu ijuru, akaba
ku isi iteka ryose yishimye kandi afite
ibyo akora. Ibyo bigaragaza ko abantu
baremanywe icyifuzo cyo kwiga ibyerekeye
Imana. Bibiliya igira iti “hahirwa abazi ko
bakeneye ibintu byo mu buryo bw’umwuka.”—
Matayo 5:3.
Nanone Bibiliya igira iti “hahirwa abumva
ijambo ry’Imana bakarikomeza!”
(Luka 11:28). Bibiliya idufasha kumenya
Imana, kugira ubuzima bushimishije no kugira
ibyiringiro by’igihe kizaza.
Uko wagirana
ubucuti n’Imana
ABANTU babarirwa muri za miriyoni bo
hirya no hino ku isi, bagenzuye ibimenyetso
byinshi, maze bagera ku mwanzuro
w’uko Bibiliya atari igitabo kirimo inkuru
za kera gusa, ahubwo ko ari igitabo
cyahumetswe n’Imana. Bibiliya ni yo
Imana ikoresha kugira ngo ivugane nawe,
hamwe n’abandi bantu. Irimo ubutumwa
buturuka ku Mana budusaba kumenyana
na yo no kuba incuti zayo. Bibiliya igira iti
“mwegere Imana na yo izabegera.”—Yakobo
4:8.
Kwiga Bibiliya ubyitondeye bituma ugira
ibyiringiro bishimishije. Wabigeraho ute?
Kimwe n’uko iyo usomye igitabo gisanzwe
bituma umenya uwacyanditse, gusoma Bibiliya
bituma umenya ibyiyumvo n’ibitekerezo
by’Imana yayanditse. Ibyo bizakugirira
akahe kamaro? Bizatuma umenya uko
Imana iteye n’ibyiyumvo byayo. Nanone
Bibiliya izagufasha kumenya:
) Izina ry’Imana, kamere yayo
n’imico yayo.
) Ibyo Imana izakorera abantu.
) Uko twagirana ubucuti n’Imana.
Ese wifuza kumenya ibindi byinshi kuri
Bibiliya? Abahamya ba Yehova bazabigufashamo,
bakwigishe Bibiliya ku buntu.
Ibyo bizatuma ugirana ubucuti n’umwanditsi
wa Bibiliya, ari we Yehova Imana. ˛
Iyi ngingo yagaragaje bimwe mu bimenyetso
byemeza ko Bibiliya yahumetswe
n’Imana. Niba wifuza kumenya
byinshi, reba igice cya 2 mu gitabo Ni
iki mu by’ukuri Bibiliya yigisha?, cyanditswe
n’Abahamya ba Yehova. Nanone
ushobora kugikura kuri www.jw.org/rw
cyangwa ugasikana iyi kode
Nanone ushobora kureba videwo ivuga ngo Umwanditsi
wa Bibiliya ni nde?, iboneka kuri www.jw.org/rw
Reba ahanditse ngo IBYASOHOTSE  VIDEWO
AHO IKIBAZO KIRI
Mu miryango imwe n’imwe,
abana baba bitezweho gukora
imirimo yo mu rugo kandi
bakayikora batinuba. Mu yindi
miryango, ababyeyi ntibitega
byinshi ku bana. Abana na bo
barabyishimira, bakumva ko
nta murimo bagomba gukora.
Abashakashatsi bagaragaje ko
ibyo bikunda kuboneka mu bihugu
by’i Burayi, aho usanga
abana bifuza ko abandi
babakorera, bo nta cyo
bakora. Umubyeyi witwa Steven
yaravuze ati “muri iki gihe,
abana basigara mu rugo bahugiye
mu mikino ya videwo, interineti
cyangwa televiziyo. Nta
bintu byinshi tubitegaho.”
Bavuga ko gutoza abana imirimo
bituma bamenya kwita ku
byo mu rugo kandi bagakura
neza. Ese nawe ni ko ubibona?
ICYO WAGOMBYE KUMENYA
Hari ababyeyi batinya guha abana imirimo, cyane cyane igihe
bafite imikoro myinshi yo mu ishuri, n’ibindi baba bagomba
gukora nyuma y’amasomo. Ariko kandi, imirimo yo mu rugo
ifite akamaro.
Imirimo yo mu rugo ituma umwana akura. Abana bakora
imirimo yo mu rugo bagira amanota meza, kandi impamvu
irumvikana. Iyo umwana akora imirimo yo mu rugo bituma
yigirira icyizere, akagira ikinyabupfura kandi akamenya gufata
ibyemezo. Ibyo ni bimwe mu bintu by’ingenzi bityaza ubwenge
bw’umuntu.
Itoza umwana gukorera abandi. Hari abashakashatsi bavuze
ko abana bakora imirimo yo mu rugo, baba bitoza kuzakorera
abandi bamaze gukura. Ibyo birumvikana, kuko birinda
umwana ingeso y’ubwikunde, ahubwo agashishikazwa
no gufasha abandi. Ku rundi ruhande, Steven twigeze kuvuga
yagize ati “iyo umwana adakora, aba yumva ko abandi babereyeho
kumukorera, agakura atumva ko agomba gukorana
umwete ngo agire icyo yigezaho.
Ituma umuryango wunga ubumwe. Iyo abana bakorana
umwete imirimo yo mu rugo, babona ko bafite agaciro, kandi
ko hari inshingano bafite mu muryango. Ibi ntibyagerwaho mu
gihe ababyeyi bumva ko ibyo umwana akora nyuma y’amasomo
ari byo by’ingenzi kuruta imirimo yo mu rugo. Ngaho ibaze
uti “ese umwana wanjye aramutse afite ikipi y’umupira
w’amaguru abarizwamo ariko ntaboneke mu muryango,
byamumarira iki?”
INAMA ZIGENEWE UMURYANGO  KURERA ABANA
Akamaro ko
gutoza abana
imirimo
r Reba izindi nama zigenewe umuryango kuri www.jw.org/rw
ICYO WAKORA
Tangira akiri muto. Hari abavuga ko umwana yagombye
gutangira gutozwa imirimo yo mu rugo afite imyaka itatu. Hari
n’abavuga ko yagombye gutangira afite imyaka ibiri cyangwa
itagezeho. Ubusanzwe, abana bakiri bato bakunda gukorana
n’ababyeyi babo kandi bakabigana.—Ihame rya Bibiliya: Imigani
22:6.
Jya ubaha imirimo ukurikije imyaka bafite. Urugero,
umwana ufite imyaka itatu ashobora kwandurura ibikinisho
byandagaye, agahanagura aho amazi yamenetse cyangwa
agatoranya imyenda bagiye gufura. Abana bakuru bashobora
gukubura, koza imodoka cyangwa bagateka. Jya umuha imirimo
ukurikije ubushobozi afite. Uzibonera ko abana bashimishwa
no gukora iyo mirimo.
Imirimo yo mu rugo igomba kuza mu mwanya wa mbere.
Ibyo bishobora kugorana mu gihe umwana wawe ahorana imikoro
yo ku ishuri. Icyakora hari igitabo cyavuze ko kudaha imirimo
umwana ngo ni ukugira ngo azagire amanota meza,
bigaragaza ko “uba ushyira mu mwanya wa mbere ibitari iby’ingenzi”
(The Price of Privilege). Nk’uko twigeze kubivuga,
imirimo yo mu rugo ituma abana baba abahanga. Ibyo bize
gukora bakiri bato bibagirira akamaro bamaze gushinga imiryango
yabo.—Ihame rya Bibiliya: Abafilipi 1:10.
Jya wibanda ku ntego ufite. Umwana wawe ashobora
gutinda kurangiza imirimo wamuhaye. Nanone ushobora
gusanga atayikoze neza nk’uko ubyifuza. Mu gihe bigenze bityo,
ujye wirinda kuyimwaka ngo uyikorere. Intego yawe si uko
yakora nk’umuntu mukuru, ahubwo ni ukumutoza imirimo no
kumufasha kwishimira ibyo akora.—Ihame rya Bibiliya: Umubwiriza
3:22.
Si ngombwa kumuha amafaranga. Hari abavuga ko iyo
umwana akoze imirimo ukamuhemba amafaranga, bituma
yita ku nshingano ze. Abandi bavuga ko bituma akora yishakira
guhembwa, aho kwibanda ku mirimo agomba gukora.
Nanone bavuga ko iyo umwana yamenyerejwe guhembwa
amafaranga igihe yakoze imirimo, iyo ayafite atemera kugira
icyo akora. Icyo gihe, intego yo gutoza umwana imirimo
ntiba igezweho. Ibyo byerekana ko ababyeyi batagombye
guha abana amafaranga ari uko gusa bakoze imirimo yo mu
rugo. ˛
IMIRONGO Y’INGENZI
“Toza umwana inzira akwiriye kunyuramo;
ndetse n’igihe azaba
amaze gusaza, ntazateshuka ngo
ayivemo.”—Imigani 22:6.
‘Mumenye neza ibintu by’ingenzi
kurusha ibindi.’—Abafilipi 1:10.
“Nta cyabera umuntu cyiza cyamurutira
kwishimira imirimo ye.”
—Umubwiriza 3:22.
“Imirimo yo mu rugo ituma umwana
yumva ko agomba gufasha umuryango.
Iyo wiriwe ukorana imirimo
n’umwana mu rugo cyangwa mu
nzu, bwira mwabaye incuti. Buri
wese aba yafashije umuryango
kandi birashimisha.”—Steven.
“Gutoza imirimo abakobwa bacu
kuva bakiri bato, byabafashije kwirwanaho,
uko bagendaga bakura.
Tugerageza kubereka ko umuryango
ari nk’ikipi ikorera hamwe. Iyo
tuberetse ko duha agaciro imirimo
yo mu rugo, na bo barayikunda.”
—Stephanie.
Nimukanguke! No. 3 2017 9
UMUNTU agira ubwonko bungahe? Uramutse
uvuze ko agira ubwonko bumwe,
ntiwaba wibeshye. Ariko burya, mu nda y’umuntu
haba urwungano rw’imyakura rukora
nk’ubwonko. Iyo myakura ikorana mu buryo
buhambaye, ku buryo abahanga muri siyansi
bayise “ubwonko bwa kabiri.” Iyo
myakura ntiba mu mutwe, ahubwo iba mu
nda.
Umubiri wacu ukoresha imbaraga nyinshi
kugira ngo ibyo twariye bivemo ingufu dukeneye,
kandi ibyo bisaba ko ibice byawo bikorana
neza. Ni yo mpamvu imirimo myinshi
irebana n’igogorwa ry’ibiryo, ubwonko bwo
mu mutwe buyiharira ubwo bwonko bwa
kabiri buba mu nda.
Nubwo ubwonko bwo mu nda ari buto
cyane ugereranyije n’ubwo mu mutwe, na
bwo burahambaye cyane. Ugereranyije,
ubwo bwonko bwa kabiri bugizwe n’imyakura
iri hagati ya miriyoni 200 na miriyoni 600.
Iyo myakura ikorana mu buryo butangaje, iri
mu bigize urwungano ngogozi. Abahanga
muri siyansi bavuga ko iyomyakura iramutse
iba mu bwonko bwo mu mutwe, yaba
ari myinshi cyane. Hari igitabo cyagize kiti
ko “iyo urwungano ngogozi rwikorera imirimo,
ruyikora neza kandi ntihagire ikibazo kivuka.”—
The Second Brain.
URUGANDA RUKORERA MU NDA
Kugira ngo ibyo twariye bigogorwe, bikenera
ibintu byo mu rwego rwa shimi byivanga,
bigakorwa mu gihe bikenewe kandi
bikajya ahabigenewe. Porofeseri Gary Mawe
yavuze ko urwungano ngogozi ari nk’uruganda
rukomeye. Ibyo bintu bihambaye
bikorerwa mu nda birenze ubwenge. Urugero,
mu mara habamo ingirabuzimafatizo zishinzwe
kumenya ibintu byo mu rwego rwa
shimi biba biri mu byo twariye. Ibyo bituma
umubiri umenya imisemburo ugomba kuvubura,
kugira ngo isye ibyo twariye, maze ubikoreshe.
Nanone ubwo bwonko bwo mu nda
bugira uruhare rw’ingenzi, kuko bugenzura
aside n’ibindi bintu biba mu byokurya, bityo
bukamenya uko imisemburo ikenewe mu
igogorwa ry’ibiryo igomba kuba ingana.
Inzira ibyokurya binyuramo ngo bigogorwe,
imeze nk’uruganda ruyoborwa n’ubwo
bwonko bwa kabiri. Ubwo bwonko buyobora
ibyokurya mu rwungano ngogozi, hanyuma
imitsi ikagenda isa n’ibikamura. Uburyo iyo
mitsi ikora n’imbaraga ikoresha, bigenda bitandukana
bitewe n’ibikenewe, kugira ngo
igogora rikorwe neza.
Nanone ubwo bwonko bwa kabiri ni
bwo bushinzwe umutekano w’ibyinjiramu
nda. Hari igihe mu byo turya haba harimo
mikorobe zangiza. Ni yo mpamvu ingirabuzimafatizo
ziri hagati 70 na 80 ku ijana zishinzwe
kurinda indwara, ziba mu nda. Iyo
umuntu ariye ibyokurya birimo mikorobe
zangiza, ubwo bwonko burazisohora, umuntu
akaba yahitwa cyangwa akaruka.
UKO UBWONKO BWOMBI BUKORANA
Nubwo buri bwonko bukora
ukwabwo, bufite ukuntu buhora buhana
amakuru. Urugero, ubwonko bwo mu nda
Ese dufite ubundi
bwonko mu nda?
Nimukanguke! No. 3 2017 11
buvubura imisemburo ituma ubwonko bwo
mu mutwe bumenya ko umuntu ashonje,
n’uko ibyo agomba kurya bingana. Ubwonko
bwo mu nda bumenyesha ubwonko
bwo mu mutwe ko umuntu ahaze, ku buryo
iyo ariye byinshi cyane, ashobora kugira
iseseme.
Mbere yo gusoma iyi ngingo,
ushobora kuba wari uzi ko urwungano
ngogozi rukorana n’ubwonko bwo mu mutwe.
Ese wabonye ko hari ibyo urya
ukumva ugize akanyamuneza? Ubushakashatsi
bugaragaza ko ibyo biterwa n’uko
ubwonko bwo mu nda bumenyesha ubwo
mu mutwe ko ibyo uriye biryoshye, maze
ugatangira kumva umerewe neza. Ni yo
mpamvu iyo abantu bahangayitse, baba
bashaka ibyokurya bibaryohera. Abahanga
muri siyansi barimo barashakisha uko
bavura indwara yo kwiheba, bifashishije
ibintu bituma umuntu yishimira ibyokurya.
Ikindi kintu kigaragaza ko ubwo bwonko
bwombi bukorana, ni uko iyo umuntu
ahangayitse abyumvira mu gifu. Ibyo biterwa
n’uko iyo umuntu ahangayitse,
ubwonko bwo mu nda buhita buyobya
amaraso ava mu gifu. Nanone iyo umuntu
ahangayitse, ubwonko bwo mu mutwe bubimenyesha
ubwo mu nda, umuntu
akagira iseseme. Nanone hari impuguke zivuga
ko imikoranire y’ubwonko bwombi ari
yo ituma umuntu agira ibyiyumvo bitandukanye.
Icyakora nubwo ubwonko bwo mu
nda bushobora gutuma tugira ibyiyumvo
bitandukanye, ntibudufasha gutekereza
cyangwa gufata imyanzuro. Ubwo rero,
ubwo bwonko bwo mu nda si ubwonko
nyabwonko. Ntibwagufasha guhimba indirimbo,
kumenya uko konti yawe ihagaze
cyangwa gukora imikoro yo ku ishuri.
Icyakora imikorere yabwo irahambaye, ku
buryo n’abahanga muri siyansi batarabusobanukirwa
neza. Ubutaha nujya kurya,
uzabanze utekereze ku bigiye kubera mu
nda yawe, harimo uko ubwonko bwombi
bugiye gukorana kugira ngo habeho igogorwa.
˛
Ubwonko bwo mu nda (mu ibara ry’ubururu)
ni rwo rwungano ngogozi
Tubwire amateka yawe
Navukiye mu mugi wa Fuzhou,
mu ntara ya Jiangxi mu
Bushinwa, mu mwaka wa 1959.
Mfite imyaka umunani, mu Bushinwa
bari mu bihe by’impinduramatwara.
Kubera ko data
yari injenyeri mu bwubatsi, yubakishije
umuhanda wa gari
ya moshi mu butayu. Yadusuraga
rimwe mu mwaka.
Mama yigishaga mu mashuri
abanza, kandi twabaga aho yigishaga.
Mu wa 1970 twimukiye
i Liufang mu cyaro cyari gikennye
cyo mu karere ka
Linchuan, kandi kubona ibyokurya
byari bigoye.
Mwari mu rihe dini?
Data ntiyashishikazwaga
n’iby’idini na politiki. Mama we
yari Umubuda. Abarimu batwigishaga
ko ubuzima bwabayeho
biturutse ku bwihindurize, kandi
narabyemeraga.
Kuki wakundaga imibare?
Narayikundaga kuko mu mibare
bagusobanurira ibintu
bakoresheje inyurabwenge.
Nagiye muri kaminuza mu wa
1976, Mao Tse-tung wari uyoboye
ya mpinduramatwara amaze
igihe gito apfuye. Maze kubona
impamyabumenyi yo mu cyiciro
cya gatatu mu mibare, nabaye
umushakashatsi mu bijyanye no
gukora imashini zibyara ingufu
za nikeleyeri.
Watangiye gusoma
Bibiliya ryari?
Mu wa 1987, nakomereje
amashuri muri kaminuza
y’i Texas, muri Amerika,
mpavana impamyabumenyi y’ikirenga.
Nari narumvise ko abantu
benshi bo muri Amerika bemera
Imana kandi bagasoma Bibiliya.
Nanone nari narumvise ko Bibiliya
irimo ubwenge bwinshi,
maze ntangira kuyisoma.
Nabonaga inyigisho za Bibiliya
zifite akamaro. Ariko naretse ku-
I KIGANIRO  FAN YU
Umuhanga mu
bya mudasobwa
asobanura
imyizerere ye
Dogiteri FAN YU yatangiriye ubushakashatsi
mu kigo gishinzwe
ingufu za nikeleyeri cyo mu Bushinwa,
hafi ya Beijing. Ntiyemeraga
ko Imana ibaho, ahubwo yemeraga
ubwihindurize. Ariko ubu
yemera ko ibinyabuzima byaremwe
n’Imana. Nimukanguke! yaganiriye
na we, imubaza iby’imyizerere ye.
Nimukanguke! No. 3 2017 13
yisoma, kuko hari ibyo ntasobanukirwaga.
Ni iki cyatumye wongera
kuyikunda?
Mu wa 1990, hari Umuhamya
wansuye, anyereka icyo Bibiliya
ivuga ku byiza Imana izadukorera.
Yohereje umugabo n’umugore
we banyigisha Bibiliya.
Nyuma yaho, umugore wanjye
Liping wigeze kwigisha fiziki mu
ishuri ryisumbuye ryo mu Bushinwa,
na we yatangiye kwiga
Bibiliya nubwo atemeraga
Imana. Twamenye icyo Bibiliya
yigisha ku birebana n’uko ubuzima
bwabayeho. Numvise inyigisho
ivuga ko hariho Umuremyi
ari nshya, maze niyemeza kuyikoraho
ubushakashatsi.
Ubwo bushakashatsi
wabukoze ute?
Kubera ko nari narize imibare,
hari isomo nize rifasha
abantu kumenya niba ibintu bishobora
kubaho. Nanone nari
narize ko mbere y’uko ikinyabuzima
kibaho habanza poroteyine.
Ubwo rero natangiye gukora
imibare, kugira ngo ndebe niba
poroteyine zapfa kubaho. Ubusanzwe
poroteyine ni molekile zihambaye
kurusha izindi, kandi
ingirabuzimafatizo zigira poroteyine
zibarirwa mu bihumbi zikorana
kuri gahunda. Mpereye
kuri ibyo, nabonye ko poroteyine
zidashobora kubaho gutya gusa,
nk’uko n’abandi babibonye. Nta
ho nigeze mbona abashyigikiye
ubwihindurize basobanura mu
buryo bwumvikana uko poroteyine
zapfuye kubaho, cyangwa
ngo basobanure uko ubuzima
bwabayeho. Bityo rero, ibyo
nagezeho byanyeretse ko hariho
Umuremyi.
Ni iki cyakwemeje ko Bibiliya
yaturutse ku Mana?
Uko Abahamya bagendaga
banyigisha Bibiliya, ni ko
namenyaga ubuhanuzi bwinshi
bwasohoye. Niboneye ko gukurikiza
amahame yo muri Bibiliya
bifite akamaro. Naribajije nti
“bishoboka bite ko Bibiliya
yanditswe kera, ariko inama zirimo
zikaba zigifite akamaro?”
Amaherezo nabonye ko Bibiliya
ari Ijambo ry’Imana.
Ni iki kindi kikwemeza ko
hariho Umuremyi?
Ibiri mu isanzure, binyemeza
ko hariho Umuremyi. Ubu nkora
porogaramu za mudasobwa,
kandi akenshi ntangazwa n’ukuntu
ubwonko bwacu buhambaye
kuzirusha. Urugero, ubwonko
bwacu bushobora gutahura ibyo
umuntu ashaka kuvuga. Abenshi
muri twe bashobora kumenya
ibyo umuntu ashaka kuvuga, nubwo
yaba atarangije interuro,
asetse gusa cyangwa akoroye,
adedemanga, afite imvugo yihariye,
avugiye muri nyiramubande,
ndetse n’igihe haba hari
urusaku cyangwa telefoni idasohora
ijwi neza. Ushobora kwibwira
ko ibyo bidatangaje, ariko
abahimba porogaramu za mudasobwa
bo si uko babibona.
Umuntu afite ubushobozi buhambaye
bwo gutahura ibyo
undi avuze, buruta ubwa mudasobwa
nubwo zaba zihambaye
zite.
Ubwonko bwacu bushobora
gutuma dutahura ibyiyumvo
by’umuntu, kandi tukamenya
icyo avuze twumvise ijwi rye
gusa. Abahanga mu bya mudasobwa
barimo baragerageza
guhimba porogaramu zakwigana
ubushobozi ubwonko bufite
bwo gutahura ibyo umuntu
avuze. Nemera ko iyo bakora
ubwo bushakashatsi, baba biga
ibyakozwe n’Imana. ˛
Numvise inyigisho ivuga ko hariho
Umuremyi ari nshya, maze niyemeza
kuyikoraho ubushakashatsi
ICYO BIBILIYA IBIVUGAHO. Mbere y’uko
Imana irema isi n’ijuru n’abantu, yabanje
kurema ibiremwa birusha abantu ubwenge.
Abamarayika barusha abantu
imbaraga kandi babana n’Imana, ahantu
umuntu adashobora kubona cyangwa kugera
(Yobu 38:4, 7). Abo bamarayika Bibiliya
ibita “imyuka.”—Zaburi 104:4.
Abamarayika ni bangahe? Ni benshi
cyane. Abamarayika bakikije intebe y’ubwami
y’Imana ni “ibihumbi icumi incuro
 Bibiliya ivuga ko ibiremwa by’umwuka byigometse ku
Mana, ari bo bamarayika babi, bitwa “abadayimoni.”—Luka
10:17-20.
ibihumbi icumi n’ibihumbi incuro ibihumbi”
(Ibyahishuwe 5:11). Niba uwo mubare atari
ikigereranyo, abamarayika baba bagera
muri miriyoni amagana.
ICYO BIBILIYA IBIVUGAHO. Imana yagiye
ituma abamarayika kugira ngo bashyire
abantu ubutumwa bwayo. Nanone Bibiliya
ivuga ko Imana yatumaga bakora
ibitangaza. Imana yatumye umumarayika
ngo ahe umugisha Aburahamu kandi amubuze
gutamba umwana we Isaka (Intangiriro
22:11-18). Umumarayika yabonekeye
 Ijambo ry’igiheburayo n’iry’ikigiriki akoreshwa muri
Bibiliya avuga umumarayika, yombi asobanura ‘intumwa.’
Mose mu gihuru cyaka, amuha ubutumwa
bwahinduye ubuzima bwe (Kuva 3:1, 2).
Igihe umuhanuzi Daniyeli yari mu rwobo
rw’intare, ‘Imana yohereje umumarayika
wayo abumba iminwa y’intare.’—Daniyeli
6:22.
ICYO BI BILIYA IBIVUGAHO  ABAMARAYIKA
A B A M A R AY I K A
Abamarayika bagiye bandikwa mu bitabo kandi bakagaragazwa mu mashusho
n’amafilimi. Ariko se mu by’ukuri ni ba nde, kandi inshingano zabo ni izihe?
Abamarayika ni ba nde?
“Mbona . . . abamarayika benshi bari
bakikije ya ntebe y’ubwami, kandi
umubare wabo wari ibihumbi icumi
incuro ibihumbi icumi n’ibihumbi
incuro ibihumbi.”—Ibyahishuwe 5:11.
Ni ibihe bintu abamarayika bakoraga kera?
“Nuko umumarayika wa Yehova amubonekera
ari mu birimi by’umuriro hagati mu
gihuru cy’amahwa.”—Kuva 3:2.
r Reba ibindi bisubizo by’ibibazo bishingiye kuri Bibiliya kuri www.jw.org/rw
(
Nimukanguke! No. 3 2017 15
Abamarayika bakora iki muri iki gihe?
ICYO BIBILIYA IBIVUGAHO. Ntidushobora kumenya
ibyo abamarayika bakora muri iki
gihe byose. Icyakora Bibiliya ivuga ko
bafasha abantu kumenya Imana.—Ibyakozwe
8:26-35; 10:1-22; Ibyahishuwe 14:6, 7.
Yehova yatumye Yakobo abona mu nzozi
abamarayika bazamuka kandi bakamanuka
ku ‘rwego’ rwari rutangiriye ku isi
rukagera mu ijuru (Intangiriro 28:10-12).
Yakobo yafashe umwanzuro nk’uwo natwe
twafata, w’uko Imana yohereza
abamarayika ku isi kugira ngo bafashe
abantu b’indahemuka.—Intangiriro 24:40;
Kuva 14:19; Zaburi 34:7. ˛
“Abona urwego rutangiriye ku isi
rukagera mu ijuru, abona abamarayika
b’Imana bazamukaga kuri urwo rwego
bakanarumanukaho.”—Intangiriro 28:12.
g17.3-YW
170216
s Vana iyi gazeti
kuri interineti ku
buntu, uvaneho
n’andi yasohotse
mu gihe cyashize
Ubu Bibiliya
iboneka ku
rubuga rwacu mu
ndimi zirenga 130
Jya kuri
www.jw.org/rw
cyangwa usikane
iyi kode
n
o
p
INYAMABERE nyinshi ziba mu mazi akonje
zigira uruhu rufite ibinure byinshi, bituma
zishyuha. Icyakora hari agasimba ko mu
nyanja kagira ubushyuhe, kabifashijwemo
n’uruhu rufite ubwoya bwinshi bucucitse.
Suzuma ibi bikurikira: Ubwoya bw’ako
gasimba buba bucucitse kuruta ubw’izindi
nyamabere, ku buryo kuri santimetero kare
imwe haba hari ubwoya bugera ku 155.000.
Iyo ako gasimba koga, ubwoya bwako bubika
umwuka hafi y’uruhu. Uwo mwuka uzitira
amazi akonje ntagere ku ruhu rwako,
bityo kagakomeza gushyuha.
Abahanga muri siyansi bemera ko hari
ibyo bakwigira kuri ako gasimba. Bagerageje
gukora amakoti afite ubwoya, bakagenda
bahinduranya intera iri hagati y’ubwoya
n’uburebure bwabwo. Abo bashakashatsi
baje kubona ko “uko ubwoya bugenda buba
burebure n’intera iri hagati yabwo ikagenda
iba nto, ari ko ubushyuhe bugenda bwiyongera,
cyangwa amazi agera ku ruhu
akagenda arushaho kuba make.” Mu yandi
magambo, ako gasimba gafite uruhu rumeze
nk’ikoti ry’imbeho.
Abashakashatsi bizeye ko ibyo bagezeho
bizatuma batera imbere mu ikoranabuhanga,
ku buryo bazakora imyenda
idacengerwa n’amazi. Ibyo bituma bamwe
bibaza niba abantu bibira mu mazi akonje,
batagombye kwambara amakoti y’ubwoya
abarinda ubukonje, ameze nk’ubwoya
bw’ako gasimba.
Ubitekerezaho iki? Ese ubwo bwoya burinda
ako gasimba imbeho bwaturutse ku
bwihindurize, cyangwa bwararemwe? ˛
ESE BYARAREMWE?
Ubwoya budasanzwe bw’agasimba ko mu nyanja
Brian M. Guzzetti / Alaska Stock – Design Pics / Superstock